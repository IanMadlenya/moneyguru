Riconciliazione
===============

Lo scopo della riconciliazione è di rimanere sincronizzati con gli estratti conto della vostra banca, per essere sicure di non perdersi nulla. Per farlo, basta guardare sul vostro estratto conto ed individuare la posizione dell'ultima transazione non riconciliata; quindi, una per una, si scorrono tutte le transazioni e si verifica che siano allineate in moneyGuru. Quando lo sono, riconciliatele.

In pratica bisogna entrare in modalità di riconciliazione, selezionando il conto su cui operare ed aprendolo, per poi fare click sul pulsante Riconciliazione (o premere |cmd_shift|\ R). Si attiverà quindi la modalità Riconciliazione e compariranno i quadratini accanto ad ogni transazione. Dopo aver verificato che una transazione combacia con quella nell'estratto conto, facendo click sul quadratino si metterà il segno di spunta per marcarla come riconciliata; in alternativa, si può anche premere la barra spaziatrice. Una volta finito, conviene disattivare la modalità riconciliazione e tornare a quella normale. I quadratini con segno di spunta diventeranno così dei segni di spunta verdi come questo: |reconciliation_checkmark|.

C'è anche una colonna aggiuntiva (|cmd|\ J per attivarla e disattivarla) che si può utilizzare nella vista Conto: la colonna "Data di Riconciliazione". Questa colonna è vuota quando la transazione non è riconciliata, ma quando lo è, ci dovrebbe essere la stessa data riportata nel vostro estratto conto. Normalmente, riconciliando una transazione viene impostata la data uguale a quella della transazione; tuttavia a volte c'è una discrepanza tra questa data e quella in cui la banca effettivamente la registra. Se si vuole tenere traccia di questa discrepanza, si può modificare la data di riconciliazione. Si noti che, se si modifica la data di riconciliazione di una voce che non era riconciliata, lo diventerà automaticamente.

Quando si è in modalità riconciliazione, il saldo mostrato nella colonna "Saldo" è riferito alle sole voci *riconciliate*, ovvero è il saldo delle voci già riconciliate in precedenza e di quelle su cui si sta mettendo il segno di spunta. Di solito questo saldo dovrebbe coincidere con quello del vostro estratto conto. Notate che il saldo in modalità riconciliazione viene calcolato seguendo l'ordine di **Data di Riconciliazione**. Perciò, se le date di riconciliazione differiscono da quelle della transazione, si dovrebbe ordinare la tabella in base alle prime perché il saldo abbia senso.

.. |reconciliation_checkmark| image:: image/reconciliation_checkmark.png
