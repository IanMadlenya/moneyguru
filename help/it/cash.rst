Gestione dei Contanti
=====================

Gestire i contanti è un problema complicato in tutte le applicazioni di finanza personale. I soldi nel proprio portafoglio sono tecnicamente delle Attività, perciò se si volesse essere precisi, si dovrebbe creare un Conto per ogni valuta presente nel portafoglio. Ogni volta che si acquista qualcosa in contati, si aggiunge una transizione dal conto Contanti ad un conto delle uscite. D'altro canto spesso non vale la pena di aggiungere transazioni del tipo "cioccolatino 0.15 Euro", pur non volendo trascurarle tutte. Inevitabilmente si finirà a fare un conteggio periodico dei soldi nel portafoglio per poi aggiungere una voce di correzione verso un conto spese, del tipo "Spese non meglio documentate".

I vari software di gestione delle proprie finanze hanno diverse soluzioni per questo problema. Alcune hanno un conto specifico e nascosto solo per i contanti, ma di cui poi non si sa bene il funzionamento. I più non hanno una soluzione. moneyGuru al sistema tipo partita doppia tra i diversi Conti. Poiché tutti i conti sono Conti a tutti gli effetti, inclusi quelli di entrate e uscite, è possibile inserire delle transazioni da una spesa ad un'altra. Ecco che si intravede la soluzione...

Il conto Contanti come Uscita
-----------------------------

La soluzione proposta (solo proposta, perché volendo si può gestire il contante come una Attività) è di creare un conto "Contanti" tra quelli delle Uscite. Quando si prelevano i contanti, li si trasferisce in quel conto di uscita. Quando si acquista qualcosa in contanti, lo si prende da questo conto. Quello che rimane indietro, ovvero un eventuale saldo negativo di Contanti, è dato dalle spese delle quali non si è voluto tenere traccia (o gli spiccioli persi nel divano).
