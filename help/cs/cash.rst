Správa hotovosti
================

Správa hotovosti je ve všech aplikacích pro správu osobních financí složitá. Peníze, které máte v peněžence jsou technicky majetek. Pokud chcete být exaktní, musíte si vytvořit účet pro každou měnu, ve které máte hotovost k dispozici. Pokaždé když si koupíte něco za hotové, přidáte transakci ze svého hotovostního účtu na výdajový účet. Ale nejspíš nebude chtít zapisovat transakce typu "deset rohlíků za 20 Kč". Ale asi ani nebudete chtít ignorovat všechny hotovostní transakce, které provedete. Pak se nevyhnete pravidelnému přepočítávání peněz v peněžence a dorovnávacích transakcích na výdajový účet typu "Neurčitý výdaj".

Různé aplikace pro správu osobních financí řeší tento problém různými způsoby. Některé mají speciální skrytý hotovostní účet, se kterým si nemůžete být jisti co se stane. Většina nemá nic. moneyGuru používá systém podvojného účetnictví. Protože jsou všechny účty, i příjmové a výdajové, plnohodnotné, můžete provést transakci z jednoho výdajového účtu na jiný. A už se to začíná rýsovat...

Hotovostní účet
---------------

Navržené řešení (pokud chcete, můžete totiž hotovost spravovat jako majetek) je vytvořit výdajový účet "Hotovost". Při výběru hotovosti ji pošlete na tento výdajový účet. Při nákupu za hotové, vyberte peníze z tohoto účtu. Přebytek na tomto účtu jsou výdaje, které jste zaplatili hotově, ale nevytvořili jste pro ně transakce (nebo drobné, které vám vypadli z kapsy).
