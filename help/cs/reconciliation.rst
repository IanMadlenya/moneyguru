Párování
========

Účelem párování je udržet se v souladu s bankovními výpisy a ujistit se, že žádná transakce nechybí. Při párování mějte po ruce bankovní výpis. Najděte poslední nespárovanou transakci a kontrolujte, zda datum a částka transakce souhlasí na výpisu a v moneyGuru. Pokud souhlasí, spárujte je.

To můžete provést v režimu párování. Nejprve v Rozvaze vyberte účet, který chcete párovat a zobrazte ho v pohledu Účet. Pak klepněte na tlačítko Párování (nebo stiskněte |cmd_shift|\ R). Tím přepnete režim párování a u každé transakce se objeví zaškrtávací políčko. Po ověření, že transakce odpovídá vašemu výpisu, zaškrtněte políčko vedle ní, abyste ji označili jako spárovanou. Můžete také transakci vybrat a stisknout mezerník. Až skončíte, vypněte režim párování. Zaškrtávací políčko se změní na zelenou fajfku, viz: |reconciliation_checkmark|.

V pohledu Účet můžete použít doplňkový sloupec "Datum párování" (přepínáte |cmd|\ J). Pokud položka není spárována, je tento sloupec prázdný. Po párování by měl sloupec obsahovat stejné datum jako má položka na výpisu z banky. Standardně párování položky nastavuje Datum párování" na stejnou hodnotu jako je ve sloupci Datum. Někdy je ale rozdíl mezi datem uskutečnění transakce a datem, kdy ji zaznamená banka. Pokud chcete tento rozdíl zaznamenat, můžete ručně změnit hodnotu v tomto sloupci. Všimněte si, že pokud změníte Datum párování doposud nespárované položky, tato položka se automaticky spáruje.

V režimu párování je zůstatek zobrazený ve sloupci "Zůstatek" zůstatkem *po spárování*, nikoli běžným zůstatkem. Zůstatek po spárování je zůstatkem za všechny položky, které byly spárovány, nebo které čekají na spárování. Obvykle by tento zůstatek měl odpovídat zůstatku na vašem bankovním výpisu. Je důležité si uvědomit, že v režimu párování se zůstatek počítá podle pořadí položek ve sloupci **Datum párování**. Proto, pokud se liší vaše datum párování od data záznamu, měli byste tabulku srovnat podle Data prování, pokud chcete, aby zůstatky dávali v režimu párování nějaký smysl.
